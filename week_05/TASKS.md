# Задачи - Практикум 5

Warmup Time:
----------------

За всички задачи използвайте практики за "чист код", като добро именуване на променливи/функции, преизползване на код, правилен scope на променливите и т.н.

1) Да се напишат функции за **отпечатване на дата**, за проверка **дали дадена дата е валидна** и за **преминаване към следващ ден, месец и година** (тук може да направите по 1 функция за инкрементиране на дата/месец/година и още една функция която прави трите на веднъж - не е много практична функция, но идеята е да се упражните). 

2) Да се напише програма с функция, която проверява дали три страни са валидни страни на триъгълник и ако да – намира обиколката и лицето му. 

    С нейна помощ да се отпечата общата площ и периметър на триъгълниците от следните тройки числа: (1, 2, 3), (1, 3, 3), (4, 2, 1), (5, 3, 2), (6, 4, 3) и броят на  изведат корените на уравненията 2x-6=0; 0x+6=0; 0x=0 , както и колко на брой от уравненията имат решение.


3) Да се напише програма с функция за линейно уравнение и с нейна помощ да се изведат корените на уравненията 2x-6=0; 0x+6=0; 0x=0 , както и колко на брой от уравненията имат решение.

## Task 1 - Меню
В българския МакДоналдс сте! 

Въвеждат се положително реално число за парите ви и цяло число в интервала [1,7] за ден от седмицата! От понеделник до сряда има 25% намаление на всичко. 

От четвъртък до петък само кюфтетата и кебапчетата са намалени с 10%. Събота и неделя всичко е по - скъпо с 30%. Ценоразписът е следния кюфте/кебапче - 2 лв., туршия - 3 лв., шопска салата - 3.50лв, бира - 6.66 лв. 

Нека програмата взима поръчки от потребителя докато потребителя не въведе 0, а командите за продуктите са 1 за кюфте/кебапче, 2 за туршия, 3 за шопска салата и 4 за бира. Всяко друго число ще е невалидна команда! Ако са ви свършили парите, но продължавате да поръчвате получавате предупреждения! На 3-тото предупреждение - програмата да спре (набили са ви).

## Task 2
Напишете функция, която приема естествено число и връща дали цифрите му са сортирани (във възходящ или в низходящ ред).

*Вход: 122239,  Изход: true*

## Task 3
Напишете функция, която приема естествено число и връща дали цифрите му са еднакви.

*Вход: 111111,  Изход: true*

## Task 4
Напишете функция, която приема естествено число и връща ново число, което има същите цифри, но в сортиран вид.

*Вход: 531261,  Изход: 112356*

## Task 5
Напишете функция, която приема символ и дали символа е главна буква.

*Вход: 'А',  Изход: true*

*Вход: '!',  Изход: false* //или грешка

## Task 6
Напишете функция, която приема символ и връща съответната главна буква (ако подадения символ е малък символ)

*Вход: 'а',  Изход: 'А'*

*Вход: '!',  Изход: '!'* //или грешка


## Task 7
Напишете функция, която приема символ и ако символът е цифра, да върне съответната цифра. Ако символът не е цифра, то да върне -1

*Вход: '7',  Изход: 7*

*Вход: '!',  Изход: -1* //или грешка

## Task 8 - Минаване във втори курс
### След въвеждане на брой взети изпита на студента да му се каже дали ще мине във втори курс. Ако броя взети изпити са >= 4 - минава. Нека има булеви израза: дали от администрацията са в добро настроение, дали студентът си е плащал навреме таксите и дали студентът си е платил такса "Минаваш". Ако студентът има само три взети изпита, но администрацията е в добро настроение - пак ще мине. Ако студентът има два взети изпит, но администрацията са в добро настроение и си е плащал таксите навреме - пак минава. Ако има 1 или по - малко взети изпити, но администрацията са в добро настроение, плащал си е навреме таксите и е платил такса "Минаваш" - пак ще мине.

**Примерен изход при вход 5:** Good job, you passed!

**Примерен изход при вход 2, но първите два булеви израза са истина:** Good job, you passed!

**Примерен изход при вход 3, но нито един булев израз не е оценен до истина:** September is a fun month!

**Примерен изход при вход 0, но всички булеви изрази са оценени до истина:** Good job, you passed!

## Task 9 - Познай числото
### Нека потребителят въведе цяло число в интервала [0, 1000] и след това да въвежда числа (програма да работи) докато не уцели неговото, но ако въведе по - голямо число програмата да му каже, да пробва с по - малко число и аналогично, ако въведе по - малко число. След като се познае числото да се изпише Jackpot! - It took you _ tries!, а ако се познае числото от един опит - Jackpot! You are really good at this! 

## Бонус условие:
### Напишете програмата, така че да се генерира случайно число само, което потребителя трябва да отгатне. Hint : проучете rand().

**Примерен изход при вход 500 499 600 500:** 

Try with a bigger number

Try with a smaller number

Jackpot! It took you 3 tries!

**Примерен изход при вход 500 500:**

Jackpot! You are really good at this! 

## Task 10 - Едномесечна сесия
### За дадена година се очертава сесията да е цял февруари месец и всеки ден да има изпит. Пешо решил, че на всеки четен ден ще изкарва 2.99, колкото да мине, на всеки нечетен ден ще даде от себе си и ще изкара чиста 3-ка, а на ден който е просто число няма да се явява, за да се приготви за дискотека (т.е 2). Да се пресметне средния успех на Пешо по подадена година. (единицата няма да я считаме за просто число.)

**Примерен изход при вход 2020:** 2.65069  
**Примерен изход при вход 2019:** 2.67393 

**Бонус ако закръглите до втория знак :)**