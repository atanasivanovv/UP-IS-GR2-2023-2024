# Задачи - Практикум 10

## Навлизане в динамичната памет

**Задача 1:**
 - Да се напише функция, която приема масив от цели числа и неговия размер, динамично заделя памет за нов масив, който съдържа само четните числа от оригиналния масив, и отпечатва филтрирания масив. Погрижете се за коректно освобождаване на паметта.
 - Да се напише функция, която приема два масива от цели числа, динамично заделя памет за нов масив, съдържащ общите елементи на двата входни масива, и отпечатва резултата.
- Да се напише функция, която приема масив от цели числа, неговия размер и брой на ротациите. Динамично заделете памет за нов масив, представляващ оригиналния масив, завъртян с определения брой, и го отпечатайте. **БОНУС**: Нека посоката на ротацията се определя от въведена от потребителя стойност - `right` / `left`.
 - Да се напише функция, която приема стринг и връща нов стринг с ТОЧНА ГОЛЕМИНА, в който всички числа са цензурирани. (Всяко число е заменено с '*')
 - Да се напише функция, която приема стринг и връща два стринга с ТОЧНА големина. Първият да бъде съставен само от малките букви, а другият да бъде съставен само от главните букви.
 - Да се напише функция, която приема два сортирани масива от цели числа и връща нов сортиран масив с елементите от двата подадени масива. Как ще се промени задачата, ако има достатъчно място в първия и искаме в него да съдържаме данните и от двата?

**Задача 2:** Напишете функция, която приема масив от цели числа и цяло число и елемент на масива. Функцията да преподрежда елементите, така че всички по-малки елементи от подадения да са в ляво от него, а всички по-големи - в дясно. (Забележка: Задачата да се реши с помощта на допълнителен масив - същестува и решение без допълнителна памет (Hoare's partition, Lomuto partition и други), но то не се изисква)

*Вход: [1, 5, 6, 3, 0, -1, 2, 9, 7], 3*

*Изход: [1, 0, 2, ,-1, 3, 6, 5, 9, 7]*


**Задача 3:** Напишете функция, която приема масив и връща масив от масиви, на който елементите му са всички непразни подмасиви на дадения.

*Вход: [1, 2, 3]* 

*Изход: [1], [2], [3], [1, 2], [2, 3], [1, 3], [1, 2, 3]*

**Задача 4:**
Да се напише функция , която приема като аргументи указател към масив и размера на масива и го обръща.

*Примерен вход и изход при аргументи {1,2,3,4,5} 5: 5 4 3 2 1*

**Задача 5:**
Да се напише функция, която приема като аргументи указател към масив и размера на масива и го сортира във възходящ ред (като упражнение да се направи и за низходящ).

*Примерен вход и изход при аргументи {4, 3, 1, 5, 2} 5: 1 2 3 4 5*

*Примерен вход и изход при аргументи {3, 56, -2, 2, 55 ,2} 6: -2 2 2 3 55 56*

**Задача 6:**
Да се напише функция , която , по подадени указатели към два масива и съответните им размери и подаден трети празен масив и размер 0 , слива първите два масива в третия , така че полученият масив отново да е сортиран. Приемаме , че масивите са от цели числа. (Обединяване на двата масива в един и след това прилагане на сортиране не се приема).

*Примерен вход и изход при аргументи { } 0 {1, 3, 2} 3 {5, 4} 2: 1 2 3 4 5*

